---
layout: post
categories: blog
share: true
comments: true
title: 'Αυτό είναι ένα δοκιμαστικό πόστ για τεστάρισμα!'
date: '2013-12-19T23:04:00+01:00'
tags: [blogovision, blogovision2013]
---
Το Πεκίνο **αρνήθηκε να δώσει** εξηγήσεις στην *Ισλανδία* για την τύχη του πρώην πρεσβευτή της Κίνας στο Ρέικιαβικ, ο οποίος απουσιάζει από τον περασμένο Ιανουάριο και δεν έχει αντικατασταθεί.

Ο κινέζος διπλωμάτης Μα Τζισένγκ έφυγε από την Ισλανδία στις 27 Ιανουαρίου, [χωρίς να ενημερωθεί](http://kramdown.gettalong.org/quickref.html) το Ρέικιαβικ για τον λόγο της αναχώρησής του. Έκτοτε, δεν επέστρεψε και η Κίνα δεν εκπροσωπείται από πρεσβευτή, όμως η πρεσβεία της εξακολουθεί να λειτουργεί.

> Ισλανδικά μέσα ενημέρωσης μετέδωσαν ότι ο πρεσβευτής είναι «αγνοούμενος», μια λέξη που απέφυγε να χρησιμοποιήσει η κυβέρνηση.

Το Ρέικιαβικ ρώτησε κατ' επανάληψη τι συνέβη με τον Μα Τζισένγκ και η μοναδική απάντηση που έλαβε ήταν ότι δεν θα επιστρέψει στη θέση του, είπε η εκπρόσωπος του υπουργείου Εξωτερικών Ουρντούρ Γκουναρσντότιρ.

Η πρεσβεία της Κίνας αρνήθηκε να σχολιάσει το θέμα.

Στον ιστότοπο του υπουργείου Εξωτερικών της Κίνας, στον κατάλογο των πρεσβευτών, δεν υπάρχει κανένα όνομα στη θέση του πρεσβευτή στην Ισλανδία. Νωρίτερα, ένας εκπρόσωπος της κινεζικής διπλωματίας αρνήθηκε να απαντήσει σε ερωτήσεις για την τύχη του Μα Τζισένγκ ο οποίος επρόκειτο να τιμηθεί στο Ρέικιαβικ από τον Σινοϊσλανδικό Πολιτιστικό Οργανισμό (KIM) για τη συμβολή του στη σύναψη καλών σχέσεων μεταξύ των δύο χωρών.

Ο πρόεδρος του ΚΙΜ Άρντορ Χέλγκασον είπε στην εφημερίδα DV ότι έχει ζητήσει, χωρίς αποτέλεσμα μέχρι τώρα, τη βοήθεια της πρεσβείας της Ισλανδίας στο Πεκίνο για να εντοπίσει τον Μα.

Η Ισλανδία και η Κίνα διατηρούν καλές διπλωματικές σχέσεις. Η Ισλανδία είναι η μοναδική ευρωπαϊκή χώρα που έχει υπογράψει συμφωνία ελευθέρου εμπορίου με την Κίνα, τον Απρίλιο του 2013 και θεωρείται από το Πεκίνο στρατηγικής σημασίας για την ανάπτυξη ενός θαλάσσιου δρόμου προς την Ευρώπη μέσω της Αρκτικής.